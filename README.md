# racing_game_sim
Napíšte konzolovú/terminálovú aplikáciu v jazyku C, ktorá bude simulovať a vizualizovať priebeh závodnej automobilovej hry Quantum Racing. Na závodnej dráhe budú pretekať 2 autá. Hra je ťahovo-orientovaná, t.j. autá sa budú striedavo posúvať po dráhe. Rýchlosť pohybu áut je daná pseudo-náhodnosťou (hod kockami). Počas závodu môže dochádzať k rôznym situáciám akými sú eliminácia auta oponenta alebo teleportácia pomocou tzv. tunelov, ktoré sú rozmiestnené na dráhe.

Hra začína načítaním a kontrolou potrebných vstupných parametrov z klávesnice (štandardný vstup). Ak bude do programu zadaný neplatný vstup v zmysle pravidiel zadania, program skončí bez akéhokoľvek výpisu s predpísanou návratovou hodnotou. Ak sú všetky vstupné parametre platné, začína závod. Samotný závod, je plne automatizovaný, t.j. po načítaní vstupných parametrov prebieha bez zásahu používateľa a riadi sa stanovenými pravidlami. Priebeh závodu musí byť vizualizovaný výpismi do terminálu (štandardný výstup) podľa stanovených pokynov. Závod končí víťazstvom niektorého z pretekajúcich áut, t.j. víťazom sa stáva auto, ktoré ako prvé prekoná dĺžku závodnej trate. Zmyslom zadania je precvičenie si práce s poliami.
